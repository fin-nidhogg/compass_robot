Teknologian valinta

Lähdemme toteuttamaan robottia Robocorpin ratkaisulla. Ryhmässä se kiinnostaa meitä eniten ja koemme sen hieman selkeämpänä käyttöympäristönä Microsoftin PADiin verrattuna. Robotin kirjoittaminen kiinnostaa siis enemmän kuin nauhoittaminen.

Automatisoitavan kohteen kuvaus

Robotin on tarkoitus sujuvoittaa Compass Groupin opiskelijalounastarjontanäkymää Helsingin osalta. Haetaan kaikki Helsingin Compass Groupin pisteet ja niistä opiskelijalounasta tarjoavat pisteet. Koostetaan niistä automaattisesti lista, joka lähtee joko viikoittain tai päivittäin sähköpostiin.

Erityisen mielenkiintoisen tästä tekee sen, että Compass Groupin verkkosivut eivät auta käyttäjää ollenkaan tällaisen näkymän esille tuomisessa, kun taas kilpailijoilla tämä on tehty helpommaksi.

Prosessin toimintakuvaus

Prosessi alkaa siitä, että suunnataan Compass Groupin verkkosivuille hakemaan lounaspaikkaa. Lähdetään rajaamaan sitä alueella Helsinki ja opiskelijalounas-kriteerillä. Haetaan jokainen paikka erikseen ja käydään suodattamassa jokaisen ravintolan lounaslistasta se lounas, joka on mahdollista opiskelijalounaana ostaa. Nämä niputetaan yhteen PDF-tiedostoon, joka lähetetään sähköpostitse päivittäin tai viikoittain robotin asiakkaalle.

Asiakas saa siis tässä täysin automaattisesti joko päivä- tai viikkotason näkymän Helsingin opiskelijalounaista sähköpostiinsa.
